======1. Penciptaan ======

{{https://api.unfoldingword.org/obs/jpg/1/en/360px/obs-en-01-01.jpg}}

Beginilah permulaan setiap kejadian. Allah menciptakan alam semesta dan setiap yang ada di dalamnya selama enam hari. Mula-mula, bumi itu gelap dan kosong, tiada apa-apa pun yang terbentuk di dalamnya.  Tetapi Roh Allah berada di sana melayang-layang di atas permukaan air.


{{https://api.unfoldingword.org/obs/jpg/1/en/360px/obs-en-01-02.jpg}}


Maka Allah berfirman dan berkata, “Jadilah terang!” Maka teranglah ia. Allah melihat bahawa terang itu baik dan menyebutnya “siang.” Ia memisahkannya dari gelap, yang Ia sebut sebagai, “malam.” Allah menciptakan terang pada hari pertama penciptaan. 


{{https://api.unfoldingword.org/obs/jpg/1/en/360px/obs-en-01-03.jpg}}


Pada hari kedua penciptaan, Allah berfirman dan menciptakan cakrawala di atas bumi. Allah menamakan kubah itu “langit”. Setelah malam dan pagi berlalu itulah hari yang kedua.


{{https://api.unfoldingword.org/obs/jpg/1/en/360px/obs-en-01-04.jpg}}


Pada hari ketiga, Allah berfirman dan memisahkan air dari daratan.  Ia memanggil daratan “bumi,” dan air itu dipanggilNya “lautan.”


{{https://api.unfoldingword.org/obs/jpg/1/en/360px/obs-en-01-05.jpg}}


Lalu Allah berfirman, “Biarlah bumi menghasilkan semua jenis pohon-pohonan dan tumbuh-tumbuhan.” Maka itulah yang terjadi. Maka Allah melihat apa yang diciptakan baik adanya dan berkenan kepadaNya. 


{{https://api.unfoldingword.org/obs/jpg/1/en/360px/obs-en-01-06.jpg}}


Pada hari yang keempat penciptaan, Allah berfirman dan menjadikan matahari, bulan, dan bintang.  Allah menjadikannya untuk menghasilkan cahaya bagi bumi untuk membezakan siang dan malam, musim dan tahun.


{{https://api.unfoldingword.org/obs/jpg/1/en/360px/obs-en-01-07.jpg}}


Pada hari kelima, Allah menjadikan segala sesuatu yang berenang dalam sungai dan semua unggas di udara. Allah melihat hal tersebut baik adanya, dan Ia pun memberkatinya.


{{https://api.unfoldingword.org/obs/jpg/1/en/360px/obs-en-01-08.jpg}}


Pada hari keenam penciptaan, Allah berfirman, “Jadilah semua macam binatang di bumi!” Maka jadilah seperti mana Firman Allah.  Sebahagian darinya merupakan binatang di ladang, sebahagiannya merayap di atas bumi, dan sebahagiannya pula adalah binatang liar. 


{{https://api.unfoldingword.org/obs/jpg/1/en/360px/obs-en-01-09.jpg}}


Lalu Allah berfirman, “Marilah kita menjadikan manusia menurut peta dan teladan kita seperti mana Kita sendiri.  Mereka akan memiliki kuasa ke atas bumi dan segala jenis binatang


{{https://api.unfoldingword.org/obs/jpg/1/en/360px/obs-en-01-10.jpg}}


Maka Allah mengambil tanah liat, lalu dijadikannya manusia, dan menghembuskan nyawa ke dalamnya.  Lelaki ini adalah Adam.  Allah menjadikan sebuah taman di mana Adam dapat hidup, dan menempatkannya di sana untuk memeliharakannya. 


{{https://api.unfoldingword.org/obs/jpg/1/en/360px/obs-en-01-11.jpg}}


Di tengah-tengah taman tersebut, Allah menjadikan dua buah pohon menarik – pohon kehidupan dan pohon pengetahuan iatu tentang kebaikan dan kejahatan.  Allah memberitahukan Adam bahawa dia boleh saja makan dari mana-mana pohon dalam taman tersebut kecuali memakan dari pohon pengetahuan tentang kebaikan dan kejahatan


{{https://api.unfoldingword.org/obs/jpg/1/en/360px/obs-en-01-12.jpg}}


Lalu Allah berfiman, “Tidak baik kalau manusia itu seorang diri saja.” Tidak ada satu pun binatang yang sesuai dijadikan penolong bagi Adam


{{https://api.unfoldingword.org/obs/jpg/1/en/360px/obs-en-01-13.jpg}}


Maka Allah membuat Adam tidur lelap sampai tidak sedarkan diri.  Lalu Allah mengambil salah satu rusuk Adam dan menjadikannya seorang perempuan dan kemudian diserahkan kepada Adam.


{{https://api.unfoldingword.org/obs/jpg/1/en/360px/obs-en-01-14.jpg}}


Ketika Adam melihat perempuan tersebut, ia berkata, “Akhirnya.” Ia pun sama seperti saya, hendaklah ia disebut, ‘Perempuan’ kerana dia dijadikan dari seorang Lelaki. Itu makanya mengapa seorang lelaki meninggalkan ibu bapanya dan menjadi satu dengan isterinya.


{{https://api.unfoldingword.org/obs/jpg/1/en/360px/obs-en-01-15.jpg}}


Allah menjadikan mereka lelaki dan perempuan dalam peta dan teladanNya, dan Ia melihatnya baik adanya.  Ia memberkati mereka dan berfirman, “beranak cuculah dan penuhilah bumi!” Semuanya ini terjadi pada hari keenam penciptaan.


{{https://api.unfoldingword.org/obs/jpg/1/en/360px/obs-en-01-16.jpg}}


Apabila tibanya hari yang ketujuh, maka Allah telah menyelesaikan penciptaanNya.  Allah berhenti dari semua yang Ia ciptakan. Ia memberkati hari yang ketujuh dan menjadikannya kudus, kerana pada hari ini Ia berhenti dari pekerjaanNya. Beginilah bagaimana Allah menciptakan segenap alam semesta dan segala yang ada di dalamnya.


//Cerita Taurat: Kejadian 1-2//
