====== 7. Allah Memberkati Yakub ======

{{https://api.unfoldingword.org/obs/jpg/1/en/360px/obs-en-07-01.jpg}}

Sewaktu kedua-dua anak tersebut membesar, Ribkah lebih menyayangi Yakob, sedangkan Ishak pula lebih menyayangi Esau. Yakub suka tinggal di rumah, tetapi Esau lebih suka memburu.

{{https://api.unfoldingword.org/obs/jpg/1/en/360px/obs-en-07-02.jpg}}

Suatu hari, ketika Esau pulang dari memburu, ia berasa sangat lapar.  Esau berkata kepada Yakub, “Tolong berikan makanan yang engkau sudah siapkan.” Dan Yakub menjawab, “Tetapi dengan syarat engkau serahkan hakmu sebagai anak sulung.” Lalu Yakub memberinya makanan.

{{https://api.unfoldingword.org/obs/jpg/1/en/360px/obs-en-07-03.jpg}}

Sewaktu Ishak lanjut usia, ia ingin menurunkan berkatnya kepada Esau.  Tetapi sebelum ia melakukannya, Ribka dan Yakub menipunya dengan cara Yakub berpura-pura menjadi Esau.  Yakub mengenakan pakaian Esau serta mengenakan kulit kambing pada leher dan tangannya.

{{https://api.unfoldingword.org/obs/jpg/1/en/360px/obs-en-07-04.jpg}}

Ishak tidak dapat melihat dengan jelas. Lalu datanglah Yakub kepada Ishak dan berkata, “Saya adalah Esau, saya datang untuk menerima berkat dari ayah.” Sewaktu Ishak merasakan bulu kambing dan menghidu pakaian Yakub ia menyangka bahawa dia adalah Esau yang sebenar lalu memberkatinya.

{{https://api.unfoldingword.org/obs/jpg/1/en/360px/obs-en-07-05.jpg}}

Esau membenci Yakub kerana Yakub mencuri hak kesulungannya sebagai anak yang pertama.  Dan ia merancang untuk membunuh Yakub apabila bapanya meninggal nanti.

{{https://api.unfoldingword.org/obs/jpg/1/en/360px/obs-en-07-06.jpg}}

Tetapi Ribka mendengar semua yang dirancang oleh Esau. Lalu ia pun memutuskan untuk menghantar Yakub ke suatu tempat yang jauh di mana sanak saudaranya berada.

{{https://api.unfoldingword.org/obs/jpg/1/en/360px/obs-en-07-07.jpg}}

Sementara Yakub di sana, ia pun berkahwin dengan empat perempuan yang melahirkan baginya sejumlah 12 belas anak lelaki dan seorang perempuan. Allah menjadikannya sangat kaya.

{{https://api.unfoldingword.org/obs/jpg/1/en/360px/obs-en-07-08.jpg}}

Setelah dua puluh tahun Yakub meninggalkan Kanaan iaitu kampung halamannya  kini ia bersama seisi keluarga, para hamba berserta semua binatang ternakannya kembali semula ke tempat asal. 

{{https://api.unfoldingword.org/obs/jpg/1/en/360px/obs-en-07-09.jpg}}

Ia terlalu takut kerana ia masih menyangka kalau-kalau Esau masih berdendam dan nekad untuk membunuhnya.  Lalu ia memberikan sejumlah ternakan binatang kepada Esau sebagai pemberian.  Lalu para hamba yang membawa ternakan berkata kepada Esau, “Ternakan ini merupakan pemberian hambamu, Yakub.”  Tidak lama lagi ia akan datang.

{{https://api.unfoldingword.org/obs/jpg/1/en/360px/obs-en-07-10.jpg}}

Tetapi Esau telah mengampuni Yakub, mereka bersatu kembali dengan gembira.  Yakub terus tinggal di Kanaan dalam keadaan aman.  Lalu Ishak pun meninggal, Yakub dan Esaulah yang menguburknya.  Perjanjian yang dijanjikan Allah kepada Abraham dan kepada Ishak diturunkan kepada Yakub.

//Cerita Taurat: Kejadian 25:27-33:20//
