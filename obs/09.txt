====== 9. Allah Memanggil Musa ======

{{https://api.unfoldingword.org/obs/jpg/1/en/360px/obs-en-09-01.jpg}}

Setelah Yusuf meninggal dunia, semua ahli keluarganya tetap tinggal di Mesir.  Mereka dan seluruh keturunan tetap tinggal di sana  beratus tahun lamanya serta beranak-pinak.  Mereka disebut sebagai Israel. 

{{https://api.unfoldingword.org/obs/jpg/1/en/360px/obs-en-09-02.jpg}}

Selang beberapa tahun kemudian, Firaun yang baharu muncul di Mesir.  Orang-orang Mesir sudah lupa dengan Yusuf yang telah begitu mengambil berat terhadap keperluan hidup mereka.  Dan orang-orang Mesir memperalatkan umat Israel sebagai hamba mereka.

{{https://api.unfoldingword.org/obs/jpg/1/en/360px/obs-en-09-03.jpg}}

Umat Israel dipaksa melakukan kerja berat dengan membina banyak bangunan pencakar langit bahkan termasuk seluruh kota. Pekerjaan yang berat itu telah membuat hidup mereka makin tertekan dan menderita. Namun Allah tetap memberkati mereka dengan anak yang ramai.

{{https://api.unfoldingword.org/obs/jpg/1/en/360px/obs-en-09-04.jpg}}

Firaun melihat bahawa umat Israel melahirkan semakin ramai bayi, lalu memberi perintah agar kesemua bayi lelaki kaum Israel harus dibunuh dengan membuangnya ke dalam Sungai Nil. 

{{https://api.unfoldingword.org/obs/jpg/1/en/360px/obs-en-09-05.jpg}}

Seorang perempuan Israel melahirkan seorang bayi lelaki.   Dia dan suaminya menyembunyikan bayi tersebut sedapat yang boleh.

{{https://api.unfoldingword.org/obs/jpg/1/en/360px/obs-en-09-06.jpg}}

Lalu mereka menepatkannya ke dalam sebuah keranjang terapung lalu menghanyutkannya di Sungai Nil.  Kakaknya memperhatikannya dari jauh untuk memastikan kira-kira apa yang bakal terjadi kepadanya. 

{{https://api.unfoldingword.org/obs/jpg/1/en/360px/obs-en-09-07.jpg}}

Puteri Firaun ternampak suatu benda yang terapung lalu cuba untuk menyiasat apa kira-kira yang terdapat di dalam keranjang itu.  Sewaktu ia mendapati bahawa ada seorang bayi di dalam keranjang tersebut, ia pun mengasuhnya seperti anak sendiri.  Ia mengupah ibu kandung anak itu sendiri untuk memeliharanya. Ketika anak itu dewasa, Puteri Firaun menamakannya Musa

{{https://api.unfoldingword.org/obs/jpg/1/en/360px/obs-en-09-08.jpg}}

Pada suatu hari, ketika Musa sudah dewasa, kebetulan ia menyaksikan seorang rakyat Mesir sedang memukul seorang hamba Israel.  Musa cuba campur tangan dengan menyelamatkan rakan sebangsanya.

{{https://api.unfoldingword.org/obs/jpg/1/en/360px/obs-en-09-09.jpg}}

Apabila ia menyangka tiada yang melihatnya, ia membunuh warga Mesir tersebut serta menguburkan mayatnya.  Tetapi ada seorang yang melihat apa yang berlaku. 

{{https://api.unfoldingword.org/obs/jpg/1/en/360px/obs-en-09-10.jpg}}

Apabila Firaun mengetahui hal tersebut, ia cuba untuk membalas dendam dengan membunuh Musa.  Namun Musa melarikan diri di padang belantara, tempat di mana ia  merasa lebih selamat.

{{https://api.unfoldingword.org/obs/jpg/1/en/360px/obs-en-09-11.jpg}}

Musa menjadi seorang gembala di padang belantara yang jauh dari Mesir.  Ia berkahwin dan mempunyai dua orang anak lelaki.

{{https://api.unfoldingword.org/obs/jpg/1/en/360px/obs-en-09-12.jpg}}

Pada suatu hari Musa sedang memelihara domba-dombanya, lalu ia melihat semak belukar terbakar.  Tetapi belukar tersebut tidak hangus.  Musa melihat dari jarak dekat.  Sambil menghampiri belukar yang sedang marak, ia terdengar suara Allah berfirman, “Musa, tanggalkan kasutmu.  Engkau sedang berdiri di kawasan yang kudus.” 

{{https://api.unfoldingword.org/obs/jpg/1/en/360px/obs-en-09-13.jpg}}

Allah berfirman, “Aku telah melihat penderitaan umatKu.  Aku akan mengutusmu kepada Firaun supaya engkau dapat membawa umat Israel keluar dari perhambaan di Mesir.  Aku akan memberikan tanah Kanaan, tanah yang Aku janjikan kepada Abraham, Ishak, dan Yakub. 

{{https://api.unfoldingword.org/obs/jpg/1/en/360px/obs-en-09-14.jpg}}

Musa berkata, “Bagaimana kalau mereka bertanya siapa yang mengutus aku, apa yang harus aku katakan?” Allah berfirman, : “AKU ADALAH AKU. Beritahukan kepada mereka, ‘Dialah yang mengutus aku kepadamu.’ Inilah NamaKu untuk selamanya.”

{{https://api.unfoldingword.org/obs/jpg/1/en/360px/obs-en-09-15.jpg}}

Musa menolak untuk pergi, lalu Allah mengutus abangnya, iaitu Harun, untuk membantunya.  Allah memperingatkan Musa dan Harun bahawa Firaun adalah orang yang keras kepala. 

//Cerita Taurat: Keluaran 1-4//