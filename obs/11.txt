====== 11. Paska ======

{{https://api.unfoldingword.org/obs/jpg/1/en/360px/obs-en-11-01.jpg}}

Allah memberi amaran kepada Firaun bahawa jika ia masih enggan membiarkan umat Israel pergi, Ia akan membunuh semua anak lelaki yang pertama yang dilahirkan tak kira apakah itu manusia atau binatang.  Ketika Firaun mendengar hal tersebut ia masih enggan mengalah terhadap Allah.

{{https://api.unfoldingword.org/obs/jpg/1/en/360px/obs-en-11-02.jpg}}

Allah menyediakan satu jalan untuk menyelamatkan setiap anak pertama yang lahir bagi mereka yang percaya kepadaNya. Setiap keluarga haruslah memilih seekor anak domba atau kambing yang sehat dan menyembelihkannya.

{{https://api.unfoldingword.org/obs/jpg/1/en/360px/obs-en-11-03.jpg}}

Dan mereka hendaklah memercikkan sebahagian dari darah tersebut di sekitar pintu rumah. Mereka harus memanggang daging dan memakannya sebagai satu pesta, bersama roti tanpa ragi.  Mereka siap-siap meninggalkan Mesir apabila mereka memakannya.

{{https://api.unfoldingword.org/obs/jpg/1/en/360px/obs-en-11-04.jpg}}

Umat Israel melaksanakannya tepat seperti yang  diperintahkan oleh Allah kepada mereka. Pada malam itu juga malaikat Allah pun pergi mengelilingi negeri Mesir untuk membunuh setiap anak sulung yang dilahirkan.

{{https://api.unfoldingword.org/obs/jpg/1/en/360px/obs-en-11-05.jpg}}

Semua rumah milik umat Israel terdapat percikan darah pada pintu, supaya apabila malaikat Allah yang melewati rumah-rumah tersebut setiap orang yang berada di dalamnya selamat. Mereka terselamat kerana darah anak domba. 

{{https://api.unfoldingword.org/obs/jpg/1/en/360px/obs-en-11-06.jpg}}

Tetapi orang-orang Mesir tidak percaya kepada Allah atau menuruti perintahNya. Lalu malaikat Allah tidak melewati rumah mereka. Malaikat Allah membunuh setiap anak sulung yang lahir di Mesir. 

{{https://api.unfoldingword.org/obs/jpg/1/en/360px/obs-en-11-07.jpg}}

Bermula dengan anak pertama penghuni penjara,  sampai kepada kelahiran pertama dari Firaun, setiap kelahiran yang pertama meninggal. Lalu terjadilah  tangisan yang amat kuat di Mesir. 

{{https://api.unfoldingword.org/obs/jpg/1/en/360px/obs-en-11-08.jpg}}

Firaun memanggil Musa dan Harun lalu berkata, “bawalah umat Israel pergi dan segeralah tinggalkan Mesir!” Orang-orang Mesir memujuk agar umat Israel pergi dengan segera.

//Cerita Taurat: Keluaran 11:1-12:32//