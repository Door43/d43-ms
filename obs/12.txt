====== 12. Keluaran ======

{{https://api.unfoldingword.org/obs/jpg/1/en/360px/obs-en-12-01.jpg}}

Umat Israel  amat gembira kerana akhirnya mereka dapat keluar dari negeri Mesir.  Mereka bukan lagi sebagai seorang hamba, mereka pergi ke Tanah Perjanjian! Orang-orang Mesir memberikan pemberian kepada umat Israel berupa emas dan perak termasuklah barang-barang lain yang berharga. Ada di kalangan orang-orang Mesir sudah percaya kepada Allah dan turut bersama umat Israel sewaktu mereka meninggalkan Mesir.  

{{https://api.unfoldingword.org/obs/jpg/1/en/360px/obs-en-12-02.jpg}}

Allah menuntun mereka dan berjalan di hadapan mereka dengan tiang  awan di siang hari dan tiang api di waktu malam.  Allah sentiasa menyertai, memimpin sambil mereka berjalan. Apa yang mereka harus buat ialah hanya menuruti Firman Allah.

{{https://api.unfoldingword.org/obs/jpg/1/en/360px/obs-en-12-03.jpg}}

Hanya dalam waktu yang singkat saja, Firaun dan rakyatnya berubah pikiran dan mahu umat Israel menjadi hamba mereka sekali lagi. Allah melakukan ini bagi kemuliaanNya dengan menunjukkan bahawa Dia jauh lebih berkuasa dari Firaun.

{{https://api.unfoldingword.org/obs/jpg/1/en/360px/obs-en-12-04.jpg}}

Lalu Firaun dan askar-askarnya menyusuli dan mengejar umat Israel serta bertekad menjadikan mereka sebagai hamba sekali lagi. Apabila umat Israel melihat pasukan askar Mesir mengejar dari belakang, mereka menyedari bahawa mereka telah pun terperangkap antara askar tersebut dan Laut merah. Mereka sangat takut dan mengeluh, “Mengapakah kami meninggalkan Mesir? Kami pasti akan mati!”

{{https://api.unfoldingword.org/obs/jpg/1/en/360px/obs-en-12-05.jpg}}

Musa memberitahu umatnya, “Janganlah takut! Allah akan berperang bagimu hari ini.” Lalu Allah memberitahu Musa, “Suruhlah mereka untuk terus berjalan maju ke depan menuju Laut Merah.”

{{https://api.unfoldingword.org/obs/jpg/1/en/360px/obs-en-12-06.jpg}}

Tiang awan terus menyelubungi umat Israel agar tidak dapat dikesan oleh orang Mesir. 

{{https://api.unfoldingword.org/obs/jpg/1/en/360px/obs-en-12-07.jpg}}

Musa membentangkan tangannya mengarah ke laut, dan terjadilah suatu tiupan angin dahsyat dari Allah.  Angin tersebut memisahkan laut sehingga terbelah menjadi dua di kiri dan kanan,  membuat laluan di laut. 

{{https://api.unfoldingword.org/obs/jpg/1/en/360px/obs-en-12-08.jpg}}

Umat Israel berarak menuju ke laut seolah-olah berada di daratan, demikianlah tembok air terbentuk di kanan dan kiri mereka.  

{{https://api.unfoldingword.org/obs/jpg/1/en/360px/obs-en-12-09.jpg}}

Lalu awan terangkat ke atas dan orang-orang Mesir pun melihat umat Israel melarikan diri. Orang Mesir memutuskan untuk mengejar mereka.

{{https://api.unfoldingword.org/obs/jpg/1/en/360px/obs-en-12-10.jpg}}

Lalu mereka mengejar bani Israel mengikuti laluan yang sama di sepanjang pantai, tetapi Allah membuat orang-orang Mesir bingung sehingga akhirnya kereta kuda mereka tersangkut. Mereka berteriak, “Larikan diri! Allah berperang bagi umatNya Israel.”

{{https://api.unfoldingword.org/obs/jpg/1/en/360px/obs-en-12-11.jpg}}

Setelah umat Israel menyeberang dengan selamat, Allahpun memberitahu Musa untuk mengangkat tangannya sekali lagi.  Sewaktu ia menuruti arahan tersebut,  air pun menenggelamkan bala tentera Mesir dan laut kembali menjadi seperti sediakala.  Seluruh pasukan askar Mesir mati lemas di dalam lautan.

{{https://api.unfoldingword.org/obs/jpg/1/en/360px/obs-en-12-12.jpg}}

Apabila umat Israel melihat bahawa orang-orang Mesir mati lemas, mereka pun percaya kepada Allah dan yakin bahawa Musa merupakan seorang nabi.

{{https://api.unfoldingword.org/obs/jpg/1/en/360px/obs-en-12-13.jpg}}

Mereka bersukacita dan mengalami keriangan yang amat sangat kerana Allah membebaskan mereka dari maut dan belenggu perhambaan!  Sekarang mereka bebas mengabadikan diri kepada Allah.  Umat Israel menyanyikan sejumlah nyanyian sambil berpesta atas kebesan baru dan memuji Allah serta mengabdikan diri kepadaNya.

{{https://api.unfoldingword.org/obs/jpg/1/en/360px/obs-en-12-14.jpg}}

Allah menyuruh umat Israel agar memperingati kemenangan mereka dari orang-orang Mesir dan pembebasan mereka dari perhambaan dengan merayakan Pesta Paskah setiap tahun.

//Cerita Taurat: Keluaran 12:33-15:21//