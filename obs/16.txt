====== 16. Para Pelepas ======

{{https://api.unfoldingword.org/obs/jpg/1/en/360px/obs-en-16-01.jpg}}

Sebaik saja Yosua meninggal, umat Israel mengikari Allah sekali lagi dengan tidak menghapuskan saki-baki dari penduduk tanah Kanaan atau tidak menuruti hukum Allah.  Umat Allah mulai menyembah ilah-ilah orang Kanaan lebih daripada Allah Yang Benar.  Umat Israel tidak mempunyai raja, maka setiap orang melakukan apa yang ia fikirkan benar. 

{{https://api.unfoldingword.org/obs/jpg/1/en/360px/obs-en-16-02.jpg}}

Sebagai akibat dari ketidaktaatan mereka, Allah menghukum umat Israel dengan membiarkan mereka dikalahkan oleh pihak musuh.  Musuh-musuhnya melakukan rompakan di kalangan umat Israel, dengan memusnahkan harta benda dan membunuh mereka.  Selang beberapa tahun kemudian, umat Israel bertaubat dan berseru agar Allah menyelamatkan mereka.  

{{https://api.unfoldingword.org/obs/jpg/1/en/360px/obs-en-16-03.jpg}}

Allah pun mempersiapkan seorang penyelamat yang akan membebaskan mereka dari pihak musuh dan membawa kedamaian di bumi mereka. Malangnya sekali lagi mereka melupakan Allah dan mulai menyembah berhala-berhala asing.  Lalu Allah membiarkan bangsa Midian, musuh suku kaum yang terdekat, untuk menawan mereka.

{{https://api.unfoldingword.org/obs/jpg/1/en/360px/obs-en-16-04.jpg}}

Mereka merebut semua hasil tanaman umat Israel selama tujuh tahun.  Mereka dihantui ketakutan yang amat sangat, lalu mereka menyembunyikan diri di dalam gua-gua supaya orang-orang Midian tidak dapat mengesan mereka. Akhirnya, mereka berseru kepada Allah untuk menyelamatkan mereka. 

{{https://api.unfoldingword.org/obs/jpg/1/en/360px/obs-en-16-05.jpg}}

Pada satu hari, seorang peribadi bernama Gideon sedang menuai benih secara senyap-senyap supaya orang-orang Midian tidak dapat mencurinya. Malaikat Allah mendatangi Gideon dan berkata, “Allah menyertaimu, sebagai perwira perkasa.  Pergilah dan selamatkan umat Israel dari bangsa Midian

{{https://api.unfoldingword.org/obs/jpg/1/en/360px/obs-en-16-06.jpg}}

Allah memberitahu Gideon agar merobohkan berhala kepunyaan bapanya. Tetapi, Gideon takut dihidu oleh orang yang berada di sekitar lalu ia pun menunggu untuk waktu yang sesuai.  Lalu ia meruntuhkan berhala tersebut dengan menghempasnya hingga hancur berkecai. 

{{https://api.unfoldingword.org/obs/jpg/1/en/360px/obs-en-16-07.jpg}}

Keesokan paginya mereka melihat bahawa berhala sudah pun  dimusnahkan, hingga tercetuslah kemarahan di antara mereka.  Mereka menyerbu Gideon di rumahnya dan bertekad untuk membunuhnya, tetapi ayah Gideon berkata, “Mengapa kamu cuba menolong untuk menyelamatkan ilah yang seperti itu? Jika benar bahawa mereka itu adalah allah, biarlah mereka menyelamatkan dirinya sendiri!” Lalu Gideon pun terselamat. 

{{https://api.unfoldingword.org/obs/jpg/1/en/360px/obs-en-16-08.jpg}}

Lalu untuk kesekian kalinya orang-orang Midian  datang melakukan rompakan di atas umat Israel. Jumlah mereka begitu ramai hingga tidak dapat dihitung.  Gideon mengajak umat Israel untuk memerangi mereka.  Gideon minta dua tanda dari Allah bagi memastikan apakah Allah benar-benar memakainya untuk menyelamatkan umat Israel.

{{https://api.unfoldingword.org/obs/jpg/1/en/360px/obs-en-16-09.jpg}}

Yang pertama, ia tebarkan secarik kain di atas tanah dan mohon Allah untuk membiarkan embun pagi turun hanya pada kain dan bukannya di atas tanah.  Allah melakukan hal tersebut.  Malam seterusnya, ia sekali lagi mohon supaya tanah dibasahi embun tetapi kain tetap kering.  Allah melakukan hal itu juga.  

{{https://api.unfoldingword.org/obs/jpg/1/en/360px/obs-en-16-10.jpg}}

32, 000 jumlah anggota tentera Israel datang untuk bertemu Gideon, tetapi Allah memberitahu bahawa jumlah tersebut terlalu ramai.  Dengan itu Gideon mengembalikan 22,000 anggota tentera kerana mereka-mereka ini takut berperang.  Allah memberitahu  Gideon bahawa jumlah tersebut masih berlebihan. Lalu Gideon menghantar kesemua yang lain kembali, kini tinggal lagi  300 anggota tentera yang ada.  

{{https://api.unfoldingword.org/obs/jpg/1/en/360px/obs-en-16-11.jpg}}

Ketika malam tiba Allah berkata kepada Gideon, “Pergilah dan seberangi dan pergilah ke kubu orang Midian dan apabila engkau mendengar apa yang dikatakan mereka, rasa takut akan hilang.” Lalu pada malam itu juga, Gideon menyeberang dan pergi ke kubu pihak musuh lalu mendengar seorang Midian menceritakan kepada rakannya tentang sebuah mimpi.  Rakannya berkata, “Erti dari mimpi tersebut ialah berkenaan Gideon akan mengalahkan Midian!”  Lalu Gideon pun menyembah Allah.

{{https://api.unfoldingword.org/obs/jpg/1/en/360px/obs-en-16-12.jpg}}

Kemudian Gideon kembali kepada pasukan tenteranya dan memberikan setiap seorang sebuah sangkakala, bejana dibuat daripada tanah liat, dan lampu suluh.  Mereka mengepung tempat persembunyian orang Midian di mana ketika itu, mereka sedang tidur.  Ke 300 orang tersebut menyembunyikan lampu suluh di dalam bejana agar mereka tidak dapat dikesan.

{{https://api.unfoldingword.org/obs/jpg/1/en/360px/obs-en-16-13.jpg}}

Pada waktu yang sama, mereka secara serentak memecahkan kesemua bejana yang menutupi lampu suluh. Mereka meniup sangkakala sambil berteriak, “Pedang bagi Allah dan bagi Gideon!” 

{{https://api.unfoldingword.org/obs/jpg/1/en/360px/obs-en-16-14.jpg}}

Allah membuat orang Midian panik, sampai mereka saling menyerang sesama sendiri dan mulai membunuh sesama pasukan.  Tidak lama kemudian, seluruh umat Israel disuruh agar keluar dari kediaman masing-masing dan turut sama mengusir orang-orang Midian. Mereka berjaya membunuh ramai dari mereka dan mengusir mereka keluar dari bumi Israel.  Allah menyelamatkan umat Israel.

{{https://api.unfoldingword.org/obs/jpg/1/en/360px/obs-en-16-15.jpg}}

Umat Israel menginginkan agar Gideon dilantik sebagai raja mereka. Tetapi Gideon bijak dan menolak tawaran tersebut, yang ia minta hanyalah sebahagian wang dari setiap mereka yang diperolehi dari pihak musuh. Gideon menerima sejumlah besar wang.   

{{https://api.unfoldingword.org/obs/jpg/1/en/360px/obs-en-16-16.jpg}}

Dengan ini Gideon melakukan satu tindakan yang bodoh. Ia membuat sebuah patung dari kepingan wang tersebut, dan untuk kesekian kalinya umat Israel berpaling dari Allahi.  Mereka mulai menyembah pada patung Gideon.

{{https://api.unfoldingword.org/obs/jpg/1/en/360px/obs-en-16-17.jpg}}

Allah sekali lagi menjatuhkan hukuman terhadap umat Israel kerana mereka menyembah patung. Musuhnya mengalahkan mereka. Akhirnya mereka merayu agar Allah menolong mereka, lalu Allah kirimkan seorang penyelamat lain. Inilah dosa yang berterusan, hukuman, pertaubatan, dan pembebasan yang berulang-ulang.  Allah sudah memberikan ramai penyelamat yang membebaskan umat Israel dari musuh mereka.

{{https://api.unfoldingword.org/obs/jpg/1/en/360px/obs-en-16-18.jpg}}

Akhirnya, umat Israel berseru kepada Allah agar diberi seorang raja seperti bangsa-bangsa lain. Mereka mahu seorang raja yang tinggi, gagah, dan yang dapat memimpin mereka dalam peperangan.  Allah tidak berkenan dengan permintaan tersebut, tetapi Ia mengabulkan apa yang mereka minta.


//Cerita Taurat: Hakim-hakim1-3; 6-8//