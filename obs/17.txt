====== 17. Perjanjian Allah dengan Daud ======

{{https://api.unfoldingword.org/obs/jpg/1/en/360px/obs-en-17-01.jpg}}

Saul merupakan raja pertama Israel. Orangnya tinggi serta kacak, seperti mana yang diinginkan mereka. Dari awal Saul sudah menunjukkan kemampuannya, tetapi prilakunya berubah menjadi jahat kerana tidak lagi tunduk kepada Allah, dengan itu Allah memilih orang lain untuk mengambil tempatnya sebagai raja.

{{https://api.unfoldingword.org/obs/jpg/1/en/360px/obs-en-17-02.jpg}}

Nama orang yang dimaksudkan ialah Daud.  Ia merupakan seorang penjaga kambing biri-biri.  Sedang Daud mengawasi kambing biri-biri, ia telah membunuh seekor singa dan beruang yang cuba menerkam ternakan biri-biri tersebut.  Daud merupakan seorang yang rendah hati dan seorang yang benar juga percaya serta tunduk kepada Allah.

{{https://api.unfoldingword.org/obs/jpg/1/en/360px/obs-en-17-03.jpg}}

Daud juga merupakan seorang tentera dan pemimpin yang disegani. Waktu Daud masih di usia remaja, ia menentang seorang gergasi bernama Goliat.  Goliat merupakan seorang tentera terlatih, gagah perkasa serta memiliki ketinggian hampir tiga meter. Tetapi Allah menolong Daud untuk membunuh Goliat serta menyelamatkan umat Israel. 

{{https://api.unfoldingword.org/obs/jpg/1/en/360px/obs-en-17-04.jpg}}

Saul iri terhadap Daud dan sudah beberapa kali cuba untuk membunuhnya. Pada suatu ketika Saul mencari Daud dengan tujuan untuk membunuhnya. Saul pergi ke gua yang sama di mana Daud menyembunyikan diri.  Daripada membunuh Saul, Daud lebih memilih memotong secarik kain pada pakaian Saul bagi membuktikan kepada Saul bahawa Daud tidak akan membunuhnya dalam usaha menjadi raja. 

{{https://api.unfoldingword.org/obs/jpg/1/en/360px/obs-en-17-05.jpg}}

Akhirnya, Saul terkorban dalam satu peperangan, dan Daud menjadi raja umat Israel.  Ia merupakan seorang raja yang baik, dan disayangi oleh rakyat jelata.  Allah memberkati Daud dan menjadikannya orang berjaya.  Daud telah melibatkan diri dalam banyak peperangan dan Allah memberikannya kemenangan. 

{{https://api.unfoldingword.org/obs/jpg/1/en/360px/obs-en-17-06.jpg}}

Daud merencanakan untuk membina sebuah gedung ibadah tempat di mana setiap orang dapat menyembah Allah dan mempersembahkan korban.  Selama 400 tahun, umatNya menyembah Allah dan mempersembahkan korban kepadaNya di Khemah Pertemuan yang Musa bangunkan.

{{https://api.unfoldingword.org/obs/jpg/1/en/360px/obs-en-17-07.jpg}}

Allah mengutus nabi Natan kepada Daud dengan  pesan berikut, “Disebabkan kamu  seorang  bekas tentera, kamu tidak akan mendirikan rumah Tuhan; anak lelakimulah yang akan melakukannya. Namun begitu, Aku akan memberkatimu dengan luar biasa.  Seorang daripada keturunan keluargamu akan duduk di atas takhta bagi umat Israel untuk selama-lamanya. Ia disebut Mesias yang datang dari keturunanmu!” Mesias yang dimaksudkan ialah Dia yang dipilih Allah  untuk menyelamatkan mereka dari dosa. 

{{https://api.unfoldingword.org/obs/jpg/1/en/360px/obs-en-17-08.jpg}}

Saat Daud mendengar kata-kata tersebut, ia segera menaikkan ucapan syukur dan memuji Allah kerana Dia telah memberikannya suatu penghormatan besar dan melimpahkan berkat kepadanya. Umat Israel kena menantikan kedatangan Mesias dalam waktu yang cukup lama sekitar 1,000 tahun.  

{{https://api.unfoldingword.org/obs/jpg/1/en/360px/obs-en-17-09.jpg}}

Bertahun-tahun lamanya Daud memerintah dengan adil dan setia, dan Allah memberkatinya.  Namun, pada ahkir hayatnya ia telah melakukan dosa yang sangat menyedihkan hati Allah.  

{{https://api.unfoldingword.org/obs/jpg/1/en/360px/obs-en-17-10.jpg}}

Suatu hari, ketika semua askarnya keluar berperang, Daud terjaga dari tidurnya di siang hari lalu melihat seorang perempuan cantik sedang mandi.  Ia bernama Batsyeba.

{{https://api.unfoldingword.org/obs/jpg/1/en/360px/obs-en-17-11.jpg}}

Yang sebenarnya Daud harus mengalihkan pandangannya, namun Daud malah menyuruh seseorang untuk membawa perempuan tersebut kepadanya. Ia menidurinya dan menghantarnya pulang ke rumah.  Tidak lama setelah itu Batsyeba mengirimkan berita kepada Daud bahawa dia kini sudah mengandung.  

{{https://api.unfoldingword.org/obs/jpg/1/en/360px/obs-en-17-12.jpg}}

Yang sebenarnya Daud harus mengalihkan pandangannya, namun Daud malah menyuruh seseorang untuk membawa perempuan tersebut kepadanya. Ia menidurinya dan menghantarnya pulang ke rumah.  Tidak lama setelah itu Batsyeba mengirimkan berita kepada Daud bahawa dia kini sudah mengandung.  

{{https://api.unfoldingword.org/obs/jpg/1/en/360px/obs-en-17-13.jpg}}

Setelah Uria terkorban, Daud mengahwini Batsyeba.  Kemudian, ia melahirkan seorang anak lelaki.  Allah tidak suka atas perlakuan Daud tersebut, lalu Allah mengutus nabi Natan untuk menegur Daud dari dosanya. Daud menyesali dosanya dan Allah mengampuninya. Seluruh sisa hidupnya, Daud mempercayai Allah, meskipun dalam masa sukar.

{{https://api.unfoldingword.org/obs/jpg/1/en/360px/obs-en-17-14.jpg}}

Tetapi sebagai hukuman atas dosanya, anak  Daud yang baru  dilahirkan, meninggal.  Dan berlakulah pergolakan dalam keluarga Daud sendiri yang berlarutan sampai pada ke ahkir hayatnya. Kedudukan Daud semakin lemah.  Walaupun Daud tidak setia kepada Allah, tetapi Allah tetap setia terhadap janji-janjiNya.  Batsyeba sekali lagi melahirkan seorang anak lelaki yang bernama Solaiman.


//Cerita Taurat: 1 Samuel 10; 15-19; 24; 31; 2 Samuel 5; 7; 11-12//