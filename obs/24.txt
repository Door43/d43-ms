====== 24. Yohanis Membaptis Isa ======

{{https://api.unfoldingword.org/obs/jpg/1/en/360px/obs-en-24-01.jpg}}

Sesudah dewasa Yohanis menjadi seorang nabi.  Ia tinggal di padang gurun, makanannya ialah madu hutan dan belalang, dan  pakaiannya pula  diperbuat daripada kulit unta. 


{{https://api.unfoldingword.org/obs/jpg/1/en/360px/obs-en-24-02.jpg}}


Ramai orang datang kepada Yohanis untuk mendengar. Ia berkhutbah kepada mereka dengan berkata, “Bertaubatlah, kerana Kerajaan Allah sudah dekat.” 


{{https://api.unfoldingword.org/obs/jpg/1/en/360px/obs-en-24-03.jpg}}


Ada di antara mereka bertaubat dan siap untuk dibaptis saat mendengar mesej yang disampaikan oleh Yohanis, tetapi terdapat ramai   juga   pemimpin agama yang datang untuk dibaptis tanpa bertaubat dan mengaku dosanya.


{{https://api.unfoldingword.org/obs/jpg/1/en/360px/obs-en-24-04.jpg}}


Yohanis berkata kepada para pemimpin agama, “Kamu umpama ular beludak! Bertaubat dan ubahlah sikap kamu.  Setiap pohon yang tidak mengeluarkan buah akan dipotong dan dibuang dalam api.”  Ini mengenapi apa yang dinubuatkan oleh nabi Yesaya dengan berkata, “Justeru, Aku mengirimkan seorang utusan untuk mendahuluimu, yang akan mempersiapkan jalan bagimu.”


{{https://api.unfoldingword.org/obs/jpg/1/en/360px/obs-en-24-05.jpg}}


Beberapa dari orang Yahudi bertanya kepada Yohanis, benarkah bahawa beliau merupakan Mesias itu?  Jawab Yohanes, “Aku bukanlah Mesias itu, tetapi ada Seorang yang jauh lebih besar dari diriku.  Malah membuka tali kasutNya pun aku tidak layak sama sekali.”


{{https://api.unfoldingword.org/obs/jpg/1/en/360px/obs-en-24-06.jpg}}

Hari berikutnya, Isa datang untuk memberi diriNya untuk dibaptis oleh Yohanis.  Apabila Yohanes melihatNya, ia berkata, “Lihat! Inilah Anak Domba Allah yang memikul dosa seisi dunia.”



{{https://api.unfoldingword.org/obs/jpg/1/en/360px/obs-en-24-07.jpg}}

Kata Yohanes kepada Isa, “Aku sama sekali tidak layak membaptiskan Engkau.  Engkaulah sebenarnya yang membaptiskanku, kerana inilah sebenarnya yang harus  dilakukan.” Lalu Yohanes membaptiskanNya, bukan kerana Isa berdosa – Ia tidak pernah berdosa.


{{https://api.unfoldingword.org/obs/jpg/1/en/360px/obs-en-24-08.jpg}}

Sewaktu Isa keluar dari sungai, Roh Allah yang menyerupai burung merpati  turun ke atasNya.  Dalam waktu yang sama kedengaranlah suatu suara yang datang dari syurga berkata, “Engkaulah AnakKu, kepadaNya Aku berkenan.”

{{https://api.unfoldingword.org/obs/jpg/1/en/360px/obs-en-24-09.jpg}}


Allah memberitahukan kepada Yohanis, “Roh Kudus akan turun ke atas Dia yang engkau baptiskan. Dia adalah Anak Allah.” Terdapat hanya satu Allah. Allah dalam tiga peribadi, Bapa, Anak, dan Roh Kudus.


// Cerita Injil dari: Matius 3; Markus 1:9-11; Lukas 3:1-23//
