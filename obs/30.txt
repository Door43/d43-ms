====== 30. Isa Memberi Makan Lima Ribu Orang ======

{{https://api.unfoldingword.org/obs/jpg/1/en/360px/obs-en-30-01.jpg}}

Isa mengutus murid-muridNya untuk berkhutbah dan mengajar. Ketika mereka kembali, mereka melaporkan kepada Isa apa yang mereka ajar dan lakukan. Lalu Isa mengajak mereka ke sebuah tempat yang sunyi untuk sementara waktu. Maka, mereka pun masuk ke sebuah perahu dan berangkat pergi. 

{{https://api.unfoldingword.org/obs/jpg/1/en/360px/obs-en-30-02.jpg}}


Tetapi ramai yang melihat Isa dan para muridNya bertolak. Lalu mereka berlari menyusuri pantai dengan mendahului para murid untuk sampai ke seberang.  Semasa Isa dan para muridNya tiba, sejumlah besar orang ramai menyambut ketibaan mereka. 

{{https://api.unfoldingword.org/obs/jpg/1/en/360px/obs-en-30-03.jpg}}


Seramai 5,000 orang kesemuanya tidak termasuk perempuan dan kanak-kanak.  Isa berasa penuh belas kasihan dengan mereka.  Menurut Isa, mereka umpama domba tanpa gembala. Lalu Ia mengajar dan menyembuhkan mereka. 


{{https://api.unfoldingword.org/obs/jpg/1/en/360px/obs-en-30-04.jpg}}

Kerana senja pun kian menjelang, maka para murid memberitahu Isa, “Sudah terlambat dan tidak terdapat kota yang berdekatan.  Suruhlah mereka pergi dan mencari sesuatu untuk dimakan. 


{{https://api.unfoldingword.org/obs/jpg/1/en/360px/obs-en-30-05.jpg}}

Tetapi Isa berkata kepada mereka, “Kamu berilah mereka makan!” Para murid menjawab, “Bagaimana untuk kami  melakukannya?  Yang ada pada kami hanyalah lima ketul roti dan dua ekor ikan.”

{{https://api.unfoldingword.org/obs/jpg/1/en/360px/obs-en-30-06.jpg}}

Isa memanggil mereka dan menyuruh orang ramai itu duduk secara berkelompok di atas rumput.

{{https://api.unfoldingword.org/obs/jpg/1/en/360px/obs-en-30-07.jpg}}

Lalu Ia mengambil lima ketul roti dan dua ekor ikan, lalu menengadah ke langit, dan memberkati makanan. 


{{https://api.unfoldingword.org/obs/jpg/1/en/360px/obs-en-30-08.jpg}}

Isa pun mulai memecah-mecahkan roti dan ikan. Ia memberikan kepingan roti dan ikan kepada para murid lalu mengagih-agihkannya kepada mereka.  Para murid terus mengagih-agihkan roti tersebut namun ia tidak pernah berkurang!  Semua orang makan dan berasa puas.

{{https://api.unfoldingword.org/obs/jpg/1/en/360px/obs-en-30-09.jpg}}

Ketika para murid mengumpul kesemua sisa makanan, masih terdapat dua belas bakul lagi yang belum habis dimakan.  Makanan ini ialah dari lima ketul roti dan dua ekor ikan.  

//Cerita Injil dari: Matius 14:13-21; Markus 6:31-44; Lukas 9:10-17; Yahya 6:5-15//
