====== 32. Isa Menyembuhkan Seorang Yang dirasuk & Seorang Perempuan Sakit ======

{{https://api.unfoldingword.org/obs/jpg/1/en/360px/obs-en-32-01.jpg}}

Pada suatu hari, Isa bersama muridNya menyeberangi Tasik Galilea menuju ke kota Gerasa.

{{https://api.unfoldingword.org/obs/jpg/1/en/360px/obs-en-32-02.jpg}}

Ketika mereka tiba di seberang, seorang lelaki yang dirasuk iblis berlari meluru ke arah Isa.

{{https://api.unfoldingword.org/obs/jpg/1/en/360px/obs-en-32-03.jpg}}

Orang ini memiliki kekuatan yang luar biasa sehingga tidak seorang pun mampu memegangnya. Orang ramai dengan sedaya upaya merantainya tetapi ia masih berupaya melepaskan dirinya. 

{{https://api.unfoldingword.org/obs/jpg/1/en/360px/obs-en-32-04.jpg}}

Ia tinggal di tengah-tengah kawasan perkuburan. Orang ini meraung-raung siang dan malam.  Ia tidak mengenakan pakaian dan terus mencederakan tubuhnya dengan batu. 

{{https://api.unfoldingword.org/obs/jpg/1/en/360px/obs-en-32-05.jpg}}

Apabila orang itu datang kepada Isa, Ia berlutut di hadapanNya.  Isa berseru, “Keluarlah daripada orang ini, hai roh iblis!” 

{{https://api.unfoldingword.org/obs/jpg/1/en/360px/obs-en-32-06.jpg}}

Orang yang dirasuk roh iblis itu pun berteriak dengan suara nyaring dan berkata, “Apa yang Engkau inginkan daripadaku, Isa, Anak Allah Yang Maha Tinggi?  Tolong jangan menyiksa aku!”  Lalu Isa bertanya kepada orang tersebut, “Siapa gerangan namamu?” Ia menjawab, “Namaku ialah legion, kerana kami ramai.”(Legion adalah pasukan askar yang terdiri dari 6,000 anggota.)

{{https://api.unfoldingword.org/obs/jpg/1/en/360px/obs-en-32-07.jpg}}

Roh iblis merayu kepada Isa, “Tolong jangan usir kami keluar dari kawasan ini!”  Ada satu kawanan babi yang sedang makan di sebuah bukit yang tidak jauh dari situ.  Lalu, roh iblis merayu kepada Isa, “Tolong biarkan pergi kepada babi-babi itu!” Isa berkata, “Pergi!”

{{https://api.unfoldingword.org/obs/jpg/1/en/360px/obs-en-32-08.jpg}}

Roh-roh jahat itu pun keluar meninggalkan orang itu dan pergi kepada babi.  Kawanan babi pun lari menuju ke sebuah tebing yang curam lalu terjun ke dalam laut dan mati lemas.

{{https://api.unfoldingword.org/obs/jpg/1/en/360px/obs-en-32-09.jpg}}

Apabila pemilik babi melihat apa yang berlaku, mereka segera lari dan menyebarkan kepada setiap orang berkenaan apa yang Isa lakukan. Semua warga kota datang dan melihat dengan mata mereka sendiri lelaki yang tadinya dirasuk iblis. Dia dalam keadaan duduk, berpakaian, dan pulih sepenuhnya seperti manusia biasa. 

{{https://api.unfoldingword.org/obs/jpg/1/en/360px/obs-en-32-10.jpg}}


Para penduduk setempat berasa sangat takut dan menggesa Isa untuk pergi meninggalkan tempat itu.  Lelaki yang kini sudah pulih itu merayu untuk ikut bersama Isa. 


{{https://api.unfoldingword.org/obs/jpg/1/en/360px/obs-en-32-11.jpg}}


Tetapi Isa berkata kepadanya, “Pulanglah ke rumah dan beritahukan kepada sahabat-sahabatmu juga keluargamu perihal perbuatan ajaib dan belas kasihan yang Ia sudah lakukan untukmu.”

{{https://api.unfoldingword.org/obs/jpg/1/en/360px/obs-en-32-12.jpg}}

Lelaki itu pun pergi dan memberitahukan kepada setiap orang tentang apa yang Isa sudah lakukan padanya.  Setiap orang yang mendengar kesaksiannya menjadi hairan dan bingung.

{{https://api.unfoldingword.org/obs/jpg/1/en/360px/obs-en-32-13.jpg}}

Isa balik ke seberang tasik Galilea.  Orang ramai dalam jumlah besar berkumpul mengelilingiNya dan berasak-asakan mendekatiNya. Di tengah-tengah keramaian orang itu terdapat seorang perempuan yang menderita pendarahan dua belas tahun lamanya. Ia menghabiskan semua wang simpanan untuk membiayai rawatan bagi penyakitnya dengan harapan dapat disembuhkan, tapi yang terjadi sebaliknya keadaannya malah semakin merosot.

{{https://api.unfoldingword.org/obs/jpg/1/en/360px/obs-en-32-14.jpg}}

Dia ada mendengar mengenai Isa yang telah menyembuhkan penyakit ramai orang lalu berfikir, “Dengan hanya  menyentuh pada pakaian Isa pun, aku sembuh!”  Dan ia mengekori Isa dari belakang lalu menyentuh pakaianNya.  Sebaik saja perempuan tersebut menyentuh pakaian Isa, ia sembuh dengan serta-merta. 

{{https://api.unfoldingword.org/obs/jpg/1/en/360px/obs-en-32-15.jpg}}

Pada masa yang sama Isa sedar bahawa ada kuasa yang keluar dariNya.  Maka Ia menoleh ke belakang dan bertanya,”Siapa gerangan yang sudah menyentuh Aku?”  Para murid pun menjawap, “Tuhan, ada ramai orang berdiri mengelilingiMu dan berpusu-pusu mendekatiMu.  Mengapa Engkau bertanya, “Siapa yang menyentuh Aku?”

{{https://api.unfoldingword.org/obs/jpg/1/en/360px/obs-en-32-16.jpg}}

Perempuan itu pun menunjukkan dirinya dan terus tersungkur di depan Isa, dengan gugup dan takut. Lalu perempuan tersebut berterus-terang dengan mengaku bahawa dialah orang itu. Isa berkata kepadanya, “Imanmulah yang telah menyembuhkan engkau. Pergilah dengan damai sejahtera dan sembuhlah dari penyakitmu.”

//  Cerita Injil dari: Matius 8:28-34; Markus 5:1-20; Lukas 8:26-39//
