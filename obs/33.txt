====== 33. Cerita tentang Seorang Peladang======

{{https://api.unfoldingword.org/obs/jpg/1/en/360px/obs-en-33-01.jpg}}

Pada suatu hari, Isa sedang berada di tepi pantai, sambil mengajar orang ramai.  Tetapi orang datang berduyun-duyun sehingga bilangan yang hadir semakin ramai oleh itu Isa pun naik ke atas perahu dan berbicara kepada mereka dari sana.  

{{https://api.unfoldingword.org/obs/jpg/1/en/360px/obs-en-33-02.jpg}}

Isa menceritakan sebuah kisah, “Seorang petani pergi dan menabur benih.  Sedang ia menghambur benih di tangannya, sebahagian benih jatuh di jalanan, maka burung pun datang dan memakan kesemuanya. 

{{https://api.unfoldingword.org/obs/jpg/1/en/360px/obs-en-33-03.jpg}}

“Sebahagian benih jatuh pada tanah yang berbatu, yang mana tanahnya tidak subur.  Benih-benih yang jatuh di tanah yang berbatu bertumbuh cepat.  Tetapi apabila datang terik mata hari, maka tanaman segera layu dan mati kerana tidak dapat berakar jauh ke dalam. 

{{https://api.unfoldingword.org/obs/jpg/1/en/360px/obs-en-33-04.jpg}}


“Tatkala sebahagian benih jatuh di semak-semak duri, benih-benih ini dihimpit oleh duri sehingga penghasilannya sedikit.”

{{https://api.unfoldingword.org/obs/jpg/1/en/360px/obs-en-33-05.jpg}}

“Sebahagian lagi benih jatuh di tanah subur. Benih-benih ini bertumbuh subur sehingga menghasilkan tuaian antara 30, 60 bahkan sampai 100 kali ganda hasil tuaian seperti yang ditabur!” Siapa yang bertelinga, hendaklah mendengar!”

{{https://api.unfoldingword.org/obs/jpg/1/en/360px/obs-en-33-06.jpg}}

Perumpamaan ini mengelirukan para murid. Isa menerangkan, “Benih melambangkan Firman Allah.  Benih-benih yang jatuh di jalanan ialah seperti mereka yang mendengar Firman Allah, tetapi tidak memahaminya, maka datanglah iblis untuk mencuri Firman itu dari mereka.  

{{https://api.unfoldingword.org/obs/jpg/1/en/360px/obs-en-33-07.jpg}}


“Benih-benih yang berjatuhan di tanah yang berbatu umpama mereka yang mendengar Firman Allah dan menerimanya dengan sukacita. Tetapi di masa kesukaran hidup atau penganiayaan, mereka dengan mudah menyerah kalah kerana masih belum memiliki kematangan rohani.”

{{https://api.unfoldingword.org/obs/jpg/1/en/360px/obs-en-33-08.jpg}}


“Benih-benih yang jatuh di tengah-tengah semak duri merupakan mereka yang mendengar Firman Allah dan percaya.  Ketika masa berlalu, maka kasih mereka terhadap Allah semakin pudar akibat mementingkan kekayaan dan kemewahan hidup.  Ajaran yang mereka dengar tidak mendatangkan apa-apa hasil.”  


{{https://api.unfoldingword.org/obs/jpg/1/en/360px/obs-en-33-09.jpg}}

“Tetapi benih-benih yang jatuh pada tanah yang subur melambangkan mereka yang mendengar Firman Allah, percaya, dan menghasilkan buah rohani.”

// Cerita Injil dari: Matius 13:1-8, 18-23; Markus 4:1-8, 13-20; Lukas 8:4-15//
