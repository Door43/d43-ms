====== 35. Kisah Seorang Ayah Yang Berbelas Kasihan======

{{https://api.unfoldingword.org/obs/jpg/1/en/360px/obs-en-35-01.jpg}}


Pada suatu hari, Isa bersama-sama dengan pemungut cukai dan orang berdosa dalam jumlah yang ramai lalu mengajar mereka. 

{{https://api.unfoldingword.org/obs/jpg/1/en/360px/obs-en-35-02.jpg}}


Para pemimpin agama merungut kerana Isa memperlakukan orang-orang ini sebagai sahabatNya. Lalu Isa menceritakan sebuah lagi perumpamaan.

{{https://api.unfoldingword.org/obs/jpg/1/en/360px/obs-en-35-03.jpg}}

“Ada seorang bapa yang mempunyai dua orang anak lelaki. Yang bongsu memberitahu ayahnya, “Ayah, saya mahu hak warisanku sekarang ini juga!” Maka si ayah pun membahagikan harta itu kepada kedua anak lelakinya.”

{{https://api.unfoldingword.org/obs/jpg/1/en/360px/obs-en-35-04.jpg}}


“Tanpa membuang masa anak bongsu itu pun mengumpulkan semua yang menjadi bahagiannya dan pergi ke sebuah tempat yang jauh dan di sanalah ia membazirkan wangnya serta hidup dalam dosa.”

{{https://api.unfoldingword.org/obs/jpg/1/en/360px/obs-en-35-05.jpg}}


“Pada masa itu juga negeri tersebut ditimpa bencana kelaparan yang cukup getir, dan dia tidak mempunyai wang untuk membeli sebarang makanan. Ia rela untuk mengerjakan apa  saja jenis pekerjaan yang ada, tak kiralah memberi makan pada babi.  Dia berasa amat tertekan dan lapar sehingga ia sanggup makan makanan babi.”

{{https://api.unfoldingword.org/obs/jpg/1/en/360px/obs-en-35-06.jpg}}

“Akhirnya, anak bongsu berkata kepada dirinya, ‘Apa yang hendak saya lakukan? Semua hamba ayah saya berkelimpahan dengan makanan, tetapi saya yang di sini pula kelaparan.  Saya akan kembali kepada ayah semula dan memohon kepadanya kerja dengan menjadi salah seorang dari pada hambanya.’”

{{https://api.unfoldingword.org/obs/jpg/1/en/360px/obs-en-35-07.jpg}}


“Datanglah anak bongsu itu, dari jauh, ayahnya sudah melihat kehadirannya,  lalu ia pun jatuh belas kasihan terhadapnya.  Dia berlari mendapatkan anaknya dan terus memeluk serta menciumnya.”

{{https://api.unfoldingword.org/obs/jpg/1/en/360px/obs-en-35-08.jpg}}

“Anak itu berkata, “Ayah, saya telah berdosa terhadap Allah juga terhadapmu.”

{{https://api.unfoldingword.org/obs/jpg/1/en/360px/obs-en-35-09.jpg}}

“Tetapi bapa tersebut mengarahkan salah seorang dari hambanya dan berkata, ‘Cepat! Bawalah pakaian yang cantik dan pakaikan pada anak saya.  Sarungkan cincin pada jarinya dan kasut pada kakinya. Sembelihlah seekor anak lembu yang paling baik untuk kita berpesta, kerana anakku ini telah mati, tetapi sekarang sudah hidup! Ia telah hilang, tetapi sekarang sudah ditemui!’”

{{https://api.unfoldingword.org/obs/jpg/1/en/360px/obs-en-35-10.jpg}}

“Lalu mereka pun mulai berpesta. Tidak lama kemudian anak sulung kembali dari bekerja di ladang.  Ia mendengar bunyi muzik dan tari-tarian dan  tertanya-tanya apa kira-kira yang sedang terjadi.” 

{{https://api.unfoldingword.org/obs/jpg/1/en/360px/obs-en-35-11.jpg}}

“Apabila ia mendapati acara pesta diadakan bagi menyambut kepulangan adiknya, ia sangat kecewa dan enggan masuk ke dalam rumah.  Ayahnya keluar dan menggesa agar beliau turut sama untuk berpesta, namun ia menolak.”

{{https://api.unfoldingword.org/obs/jpg/1/en/360px/obs-en-35-12.jpg}}


“Sebaliknya ia berkata, “ Bertahun-tahun lamanya saya bekerja dengan rajin untuk ayah! Saya tidak pernah tidak taat pada ayah, tetapi ayah tidak pernah memberi seekor anak kambing pun untuk saya dapat berpesta dengan kawan-kawan. Tetapi apabila anak ayah yang satu ini yang telah membazirkan wangnya dengan tabiat buruknya, kembali,  ayah siap menyembelihkan kepadanya anak lembu yang terbaik pula!’” 

{{https://api.unfoldingword.org/obs/jpg/1/en/360px/obs-en-35-13.jpg}}


“Ayah itu menjawab, “Anakku, engkau sentiasa berada dengan aku, dan semua yang ada padaku menjadi milikmu.  Adalah wajar untuk kita berpesta, kerana adik mu ini sudah mati, tetapi kini hidup semula. Dulu ia hilang, tapi kini sudah ditemui!’”

//Cerita Injil dari: Lukas 15:11-32//
