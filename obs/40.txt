======= 40. Isa Disalibkan ======

{{https://api.unfoldingword.org/obs/jpg/1/en/360px/obs-en-40-01.jpg}}

Lalu mereka membawa Isa untuk disalibkan, juga menyuruhNya untuk memikul SalibNya sendiri.

{{https://api.unfoldingword.org/obs/jpg/1/en/360px/obs-en-40-02.jpg}}

Mereka tiba di sebuah tempat yang disebut, “Tengkorak” dan di sanalah mereka menyalibkan Dia dengan tangan dan kakiNya dipaku. Tetapi Isa berkata, “Bapa, ampunilah mereka, kerana mereka tidak tahu apa yang mereka perbuat.” Pilatus menggesa mereka agar meletakkan sebuah tanda pada kelapa Isa yang berbunyi, “Raja orang Yahudi.”

{{https://api.unfoldingword.org/obs/jpg/1/en/360px/obs-en-40-03.jpg}}

Para prajurit membuang undi untuk merebut pakaian Isa.  Apabila mereka melakukan ini, genaplah seperti yang dinubuatkan yang berbunyi, “Mereka membahagi-bahagikan jubahNya di antara mereka, dengan membuang undi untuk merebut pakaianNya.”

{{https://api.unfoldingword.org/obs/jpg/1/en/360px/obs-en-40-04.jpg}}

Isa disalibkan di antara dua orang pencuri.  Salah seorang dari padanya mengejek Isa, tetapi yang satu lagi berkata, “Apakah engkau tidak takut akan Allah?” Kita sudah bersalah, tetapi Orang ini tidak berdosa.  Isa, ingatlah aku dalam KerajaanMu.”  Isa berkata kepadanya, “Hari ini juga, engkau akan bersamaKu di Firdaus.”

{{https://api.unfoldingword.org/obs/jpg/1/en/360px/obs-en-40-05.jpg}}

Orang ramai dan para pemimpin Yahudi mengejek Isa, dengan berkata, “Kalau Engkau Anak Allah, turunlah dari salib itu dan selamatkanlah DiriMu.” Dan kami akan percaya kepadaMu.”

{{https://api.unfoldingword.org/obs/jpg/1/en/360px/obs-en-40-06.jpg}}

Ketika masih tengah hari, kegelapan sudah pun meliputi seluruh wilayah dan keadaan itu berterusan sampai jam 3:00 petang.     

{{https://api.unfoldingword.org/obs/jpg/1/en/360px/obs-en-40-07.jpg}}

Lalu Isa berseru, “Sudah selesai! Bapa Aku serahkan rohKu ke dalam tanganMu.” Lalu Isa menundukkan kepalaNya dan menyerahkan RohNya. Apabila Ia mati, terjadilah suatu gempa bumi dan tabir di Bait Suci yang memisahkan hadirat Allah dengan umatNya terbelah menjadi dua, dari atas sampai ke bawah. 

{{https://api.unfoldingword.org/obs/jpg/1/en/360px/obs-en-40-08.jpg}}

Melalui kematianNya, Isa membuka laluan bagi umatNya untuk datang kepada Allah.  Apabila prajurit yang mengawal Isa melihat semua yang berlaku, ia berkata, “Pasti Orang ini tidak berdosa.  Memang benat Ia Anak Allah.”

{{https://api.unfoldingword.org/obs/jpg/1/en/360px/obs-en-40-09.jpg}}

Lalu Yusup dan Nikodimus, kedua-dua pemimpin orang Yahudi yang percaya bahawa Isa adalah Mesias itu, meminta Pilatus agar mayat Isa diserahkan kepada mereka. Mereka membungkusi mayatNya dengan kain kapan dan menguburkannya dalam sebuah makam gua batu.  Lalu mereka menggulingkan sebuah batu besar untuk menutupi lubang tersebut.

//Cerita Injil dari: Matius 27:27-61; Markus 15:16-47; Lukas 23:26-56; Yahya 19:17-42//
