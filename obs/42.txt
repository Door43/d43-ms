====== 42. Isa Kembali Ke Syurga ======
 
{{https://api.unfoldingword.org/obs/jpg/1/en/360px/obs-en-42-01.jpg}}


Kemudian pada hari yang sama, dua dari murid Isa pergi ke sebuah kota yang berdekatan.  Sedang mereka berjalan mereka bercakap-cakap berkenaan kematian Isa dan apa yang mereka baru dengar dari perempuan-perempuan tadi bahawa Ia kini sudah hidup lagi.  Mereka ingin tahu apakah Isa itu benar Seorang Mesias.

{{https://api.unfoldingword.org/obs/jpg/1/en/360px/obs-en-42-02.jpg}}


Isa muncul dan mulai berjalan bersama mereka, tetapi mereka tidak mengenaliNya.  Ia bertanya pada mereka apa yang mereka sedang perkatakan, lalu mereka beritahukan kepadaNya hal-hal yang mengerikan terjadi beberapa hari yang lalu.  Mereka sangka Ia orang asing yang tidak tahu mengenai peristiwa tersebut.  

{{https://api.unfoldingword.org/obs/jpg/1/en/360px/obs-en-42-03.jpg}}

Lalu Isa menjelaskan kepada mereka apa yang sudah dikatakan oleh Firman Allah tentang Mesias itu. Ia mengingatkan mereka bahawa para nabi sudah pun menubuatkan yang Mesias akan menderita dan dibunuh, tetapi akan bangkit pada hari yang ketiga.  Apabila mereka sampai ke kota tempat tujuan, hari pun hampir gelap.

{{https://api.unfoldingword.org/obs/jpg/1/en/360px/obs-en-42-04.jpg}}

Kedua lelaki tersebut mengajak Isa menginap bersama mereka, Isa pun menginap di situ.  Sebelum mereka makan, Isa mengambil sekeping roti, dan mengucap syukur kepada Allah, lalu memecahkannya.  Tiba-tiba mata mereka terbuka, dan mereka perasan bahawa ialah Isa.  Pada masa  itu juga Isa menghilangkan diriNya.  

{{https://api.unfoldingword.org/obs/jpg/1/en/360px/obs-en-42-05.jpg}}


Kedua-dua mereka saling berkata, “Hati kita seakan terbakar ketika Dia menjelaskan Firman Allah kepada kita!” Dengan segera, mereka berangkat ke Yerusalem dan memberitahu kepada para murid, “Isa sudah hidup lagi! Kami sudah pun melihatNya!” 

{{https://api.unfoldingword.org/obs/jpg/1/en/360px/obs-en-42-06.jpg}}

Tiba-tiba, Isa memperlihatkan diriNya! Para murid sangkakan Ia hantu, tetapi Isa berkata, “Damai bagimu!  Mengapa kamu takut dan ragu-ragu? Lihatlah tangan dan kakiKu.  Hantu tidak mempunyai tubuh seperti Aku.”  Untuk membuktikan bahawa Dia bukan hantu, Ia meminta seekor ikan yang dimasak lalu memakannya.


{{https://api.unfoldingword.org/obs/jpg/1/en/360px/obs-en-42-07.jpg}}

“Aku memberitahukan kepadamu bahawa semua yang tertulis tentang Aku dalam Firman Allah harus digenapi,” kata Isa. Lalu Ia membuka hati mereka supaya mereka dapat mengerti Firman Allah.  Ia berkata, “Telah tertulis sejak dahulu bahawa Mesias akan menderita, mati, dan bangkit dari kematian pada hari yang ketiga.” 

{{https://api.unfoldingword.org/obs/jpg/1/en/360px/obs-en-42-08.jpg}}


“Juga ada tertulis bahawa pertaubatan untuk pengampunan dosa akan diberitakan kepada semua suku bangsa, bermula dari Yerusalem. Kamulah saksi dari semua ini.”

{{https://api.unfoldingword.org/obs/jpg/1/en/360px/obs-en-42-09.jpg}}


Empat puluh hari kemudian, Isa memperlihatkan diriNya kepada para murid dan pengikutNya beberapa kali. Suatu ketika, malah Ia memperlihatkan diriNya kepada lebih dari 500 orang dalam masa yang sama!  Ia membuktikan kepada muridNya bahawa Dia sudah hidup dengan banyak cara, dan Ia mengajarkan kepada mereka tentang Kerajaan Allah. 

{{https://api.unfoldingword.org/obs/jpg/1/en/360px/obs-en-42-10.jpg}}

Setelah genap empat puluh hari, Isa berkata kepada para muridNya, “Semua kuasa di syurga dan di bumi telah diserahkan kepadaKu.  Maka pergilah, jadikanlah semua suku bangsa murid-muridKu dengan membaptiskan mereka dalam Nama Bapa, Anak dan Roh Kudus dan mengajar mereka menuruti segala yang telah Aku perintahkan kepadamu.”


{{https://api.unfoldingword.org/obs/jpg/1/en/360px/obs-en-42-11.jpg}}


“Ingat, Aku akan sentiasa menyertaimu. Tinggallah di Yerusalem sehingga kamu menerima kuasa dari atas.” Lalu Isa pun terangkat naik ke syurga, dan awan menyelubungiNya dari pemandangan mereka. Isa duduk di sebelah kanan tangan Allah untuk memerintah segala sesuatu.

//Cerita Injil dari: Matius 28:16-20; Markus 16:12-20; Lukas 24:13-53; Yahya 20:19-23; Acts 1:1-11//
