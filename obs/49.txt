====== 49. Perjanjian Allah Yang Baru ======

{{https://api.unfoldingword.org/obs/jpg/1/en/360px/obs-en-49-01.jpg}}

Ibu Isa, Maria, merupakan seorang yang masih perawan ketika dia  melahirkan Isa kerana Isa adalah Anak Allah. Isa adalah Allah dan manusia dalam waktu yang sama.

{{https://api.unfoldingword.org/obs/jpg/1/en/360px/obs-en-49-02.jpg}}

Isa melakukan banyak mukjizat sebagai bukti Dia adalah Allah.  Ia berjalan atas air, meredakan angin ribut, menyembuhkan ramai orang sakit, mengusir iblis, membangkitkan orang mati, dan memberi makan 5, 000 orang dengan lima ketul roti dan dua ekor ikan. 

{{https://api.unfoldingword.org/obs/jpg/1/en/360px/obs-en-49-03.jpg}}

Isa juga Seorang Guru Agung.  Ia mengajar anda agar mengasihi sesama manusia seperti anda mengasihi dirimu sendiri.

{{https://api.unfoldingword.org/obs/jpg/1/en/360px/obs-en-49-04.jpg}}


Ia juga mengajar anda agar mengasihi Allah lebih dari yang lain, termasuk kekayaanmu.


{{https://api.unfoldingword.org/obs/jpg/1/en/360px/obs-en-49-05.jpg}}


Isa mengajar bahawa keselamatan lebih berharga dari apa pun yang ada dalam dunia ini. 

{{https://api.unfoldingword.org/obs/jpg/1/en/360px/obs-en-49-06.jpg}}

Ia mengajar bahawa bukan semua orang akan menerimaNya dan diselamatkan.  Mereka yang tidak diselamatkan akan dihimpunkan pada hari khiamat dan akan dibinasakan dalam api neraka sampai selamanya-lamanya. 

{{https://api.unfoldingword.org/obs/jpg/1/en/360px/obs-en-49-07.jpg}}

Isa juga mengajar bahawa Allah sangat mengasihi orang berdosa.  Ia sedia mengampuni mereka dan menjadikan mereka anak-anakNya.


{{https://api.unfoldingword.org/obs/jpg/1/en/360px/obs-en-49-08.jpg}}

Isa juga mengajar bahawa setiap orang dalam dunia telah berdosa dan terpisah dari Allah.  Kerana dosa, setiap orang menjadi musuh Allah.  Allah membenci dosa.  

{{https://api.unfoldingword.org/obs/jpg/1/en/360px/obs-en-49-09.jpg}}

Tetapi Allah sangat mengasihi dunia ini sehingga Ia memberikan AnakNya yang tunggal, iaitu Isa, supaya siapa saja yang percaya kepadaNya tidak akan masuk neraka tetapi akan hidup untuk selamanya. 

{{https://api.unfoldingword.org/obs/jpg/1/en/360px/obs-en-49-10.jpg}}

Kerana dosa anda, anda bersalah.  Anda patut menerima kematian dan kemurkaan Allah, tetapi Allah mencurahkan kemurkaanNya ke atas Isa sebagai ganti. Apabila Isa mati di kayu salib, Ia menerima hukuman anda. 

{{https://api.unfoldingword.org/obs/jpg/1/en/360px/obs-en-49-11.jpg}}

Isa memilih untuk mati sebagai korban yang sempurna, tanpa dosa untuk menghapuskan dosa anda dan dosa seluruh dunia. Kerana Yesus, setiap dosa  dapat diampuni, apa pun bentuknya. 

{{https://api.unfoldingword.org/obs/jpg/1/en/360px/obs-en-49-12.jpg}}

Tidak ada orang yang dapat diselamatkan dengan melakukan  kebaikan. Tidak ada yang dapat anda lakukan untuk memperbaiki hubunganmu dengan Allah.  Dosa mu dapat disucikan hanya apabila anda percaya bahawa Isa itu adalah Anak Allah, yang mati dan bangkit kembali untuk menanggung dosamu.

{{https://api.unfoldingword.org/obs/jpg/1/en/360px/obs-en-49-13.jpg}}

Setiap orang yang percaya kepada Isa akan dibaptiskan dan diselamatkan, tetapi siapa tidak percaya akan ditolak.  Sama ada anda orang kaya atau miskin, lelaki atau perempuan, tua atau muda, dan apapun latarbelakang anda.  Allah mengasihi anda dan mahu anda percaya kepada Isa agar Ia  mempunyai persekutuan dengan anda.

{{https://api.unfoldingword.org/obs/jpg/1/en/360px/obs-en-49-14.jpg}}


Adakah anda percaya bahawa Isa itu Mesias, satu-satunya Anak Allah? Adakah anda percaya bahawa anda orang yang berdosa dan patut menerima hukuman Allah? Adakah anda percaya Isa mati di atas kayu salib untuk menghapus dosa anda? Isa menjemputmu datang kepadaNya, percaya kepadaNya, dan dibaptiskan.

{{https://api.unfoldingword.org/obs/jpg/1/en/360px/obs-en-49-15.jpg}}

Jika anda mempercayainya, anda adalah orang Kristian! Allah sudah mengalihkan anda dari kegelapan kerajaan Iblis dan menempatkan anda ke dalam terang Kerajaan Allah.  Semua yang lama sudah berlalu, kerana Allah membuat semuanya  baru. 

{{https://api.unfoldingword.org/obs/jpg/1/en/360px/obs-en-49-16.jpg}}

Kalau anda sudah menjadi orang Kristian, dosa anda akan diampuni kerana apa yang Isa sudah lakukan. Sekarang, apabila Allah melihat kepada anda, Ia tidak lagi melihat anda sebagai musuh, tetapi Ia melihat anda sebagai sahabat yang terdekat. 

{{https://api.unfoldingword.org/obs/jpg/1/en/360px/obs-en-49-17.jpg}}

Selaku sahabat Allah, anda pasti mahu menuruti apa yang Isa ajarkan. Meskipun anda orang Kristian, anda masih bergumul dengan dosa.  Tetapi Allah berfirman kalau anda mengaku dosa, Ia setia dan akan mengampunimu serta memberikan kekuatan kepadamu untuk melawan dosa.

{{https://api.unfoldingword.org/obs/jpg/1/en/360px/obs-en-49-18.jpg}}

Allah menganjurkan anda agar berdoa, mempelajari FirmanNya, menyembah Dia bersama-sama dengan orang Kristian yang lain, dan memberitakan kepada orang lain tentang apa yang Ia sudah lakukan terhadapmu. Semua hal ini akan menolongmu bertumbuh dalam persekutuanmu dengan Dia.

//Cerita Injil dari: Rom 3:21-26, 5:1-11; Yahya 3:16; Markus 16:16; Kolose 1:13-14; 2 Teselonika 5:17-21; 1 Yahya 1:5-10//